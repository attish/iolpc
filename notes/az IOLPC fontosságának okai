A kis, varrat nélküli metszések bevezetése jelentősen lecsökkentette a műtét okozta asztigmatizmust, ezáltal a szférikus komponens lett a posztoperatív refraktív eredmény fő meghatározója. A modernebb biometria (immerziós ultrahang és lézeres koherencia-interferometria) segítségével a mérések nemcsak pontosabbak, de reprodukálhatóak és összehasonlíthatóak lettek.
