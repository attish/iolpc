Régen a szürkehályogműtétekkel szemben az egyetlen igény az volt,
hogy a hályogos lencse biztonságosan kerüljön eltávolításra, és
másodlagos volt az, hogy a betegnek milyen refrakciója lett az operáció
után. Ma már a cataractaműtétek egyben refraktív műtétek is: a betegek
azzal az igénnyel fordulnak a szemészhez, hogy a műtét után ne kelljen
szemüveget használniuk.
