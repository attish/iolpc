Harold Ridley ültetett be először emberi szembe műlencsét 1949-ben. A műtét vak szemen történt, a lencsét Gullstrand adatai szerint méretezték. A mérések szerint a szem posztoperatív refrakciója -20 D volt. Ennek a jelentős hibának a forrása a lencse hibás tervezése volt. Ridley pontosan lemásolta a lencse Gullstrand által megállapított görbületeit, de nem vette figyelembe a felhasznált anyag természetes lencseanyagtól eltérő törésmutatóját.
