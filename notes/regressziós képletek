A korai elméleti képletek gyenge eredményeket adtak, ezért helyettük a műtéti eredményeken alapuló statisztikai képleteket használtak. Ilyenek voltak az SRK/I,II képletek. Ezeknek a képleteknek az az előnye, hogy annak ellenére adnak elfogadható eredményeket, hogy nincs kellően pontos modellünk a szem optikájára, és mivel valós mérési adatokon alapulnak, az olyan torzító tényezőket is lefedik, mint pl. a műtéti technika.

Egy 1000 beteg adatait feldolgozó elemzés eredményeképpen az derült ki, hogy ha az SRK I képlet tényezőit erre az adathalmazra optimalizálták, a posztoperatív refrakció szórása 0,64 D lett volna, ha a lencsetervezéshez ezt a képletet használták volna. Az eredeti SRK I képlet optimalizált A-konstanssal átlagosan 0,66 D-s posztoperatív refrakciót eredményezett volna, 0,56 D-s szórással.
