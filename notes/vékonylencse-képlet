A szem fénytörésének vékonylencse-modellje a következőképpen írja le a szem optikáját. A corneát elérő párhuzamos fénysugarakat először a cornea-levegő határfelület téríti el, ezek fókusztávolsága 1/K. A következő törőközeg az elülső csarnok; mire a fénynyaláb eléri az effektív lencsesíkot, a fókusztávolság d/n1-gyel csökken, ahol d az elülső csarnok mélysége, n1 pedig az elülső csarnok törésmutatója. Ebből számítható a sugarak vergenciája (V1) akkor, amikor azok elérik a lencsét:

V1 = 1 / (1 / K - d / n1)

A lencse F törőereje emmetropia esetén éppen akkora, hogy a lencsét elhagyó sugarak V2 vergenciája azonos legyen a lencsesík és a retina távolságával, hiszen ekkor fognak a sugarak a retinán találkozni. Ebből:

V2 = n2 / (Ax - d)

ahol n2 a hátsó szegmentum törésmutatója, Ax pedig a tengelyhossz. A retina és a lencsesík távolsága a teljes tengelyhossz és az elülső csarnok mélységének különbségével számítható.

A lencse törőerejét a vergenciák különbsége adja:

P = n2 / (Ax - d) - 1 / (1 / K - d / n1)

Ez a képlet formájában megfelel a korai, elméleti műlencseképleteknek (Colenbrander, Fyodorov, Binkhorst).

